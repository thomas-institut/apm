 אבל יתחייב בהכרח מזה שיהיה התחלת חוש המשוש הוא הבשר , שהכל מודים שהוא יותר שוה באיכיות מכל האברים שבגוף האדם , ושחוש המשוש יהיה באבר בזה התאר . הנה כבר התבאר מזה המאמר שהבשר הכלי הראשון והמיוחד בחוש המשוש ושהלב הוא התחלת זה הכח ושלא יסתור מופתו מה שנראה בנתוח אחריו לגאלינוס או לזולתו .  הנה מה נפלאת הכח האלהי הנמצאת במופת זה האיש ! וכמה היא רחוקה מתחלת המחשבה [ והרחקתו מהתחלת זה הדעת] !  ושמה שחשב גאלינוס , מאשר העצב והמוח מהכרח החוש להראות , זה בקצת בעלי חיים , כמו מה שיחשב שהמרה והטחול נמצאים בכל בעל חיים הנזון כאשר ראה בקצת הבעל חיים . וזה דבר אין העלם בו למי שהרגיל זאת החכמה , שהפעולות המשותפות לכל בעלי חיים כבר יהיו בקצתם באברים נוספים , אם בעבור החשיבות , ואם בעבור ההכרח השיגו זה הבעלי חיים במין מן המקרה .  וזה התועלת מתועלות הבשר אשר הובא אליו המאמר הוא התועלת הראשונה לו והמכוונת לו תחלה אצל הטבע . ושאר התועלות אשר ימנה אותם גאלינוס הנה הם אם יהיו תועלות ביותר ראוי שיהיו לו על הכונה השנית . וכאשר היה זה מבואר מענין הבשר , הנה שאר הגשמים המתדמי החלקים הנמצאים בגוף הבעלי חיים אמנם נמצאו בהכרח לאחד משני ענינים : אם למקום הבשר , כלומר בעבורו , כמו מציאות העצמות לחזוק , והדם למזונו , ואם שיהיה זה דבר נמשך להכרח הוית הבשר , כמו מציאות המותר הלח היבש בגוף . ואולי ימצא בקצת הגשמים שני ענינים יחד , ר"ל שהם ימצאו מצד ההכרח ובהם עם זה תועלת מה , כמו החלב והשומן והמרה האדומה והשחורה , והוא היותר ראוי . והוא תחלה ידבר מאלו במה שהיה ממנו נולד מבעל חיים , ואיחר המאמר בנשארים עד המאמרות אשר יזכור בהם תולדות הבעלי חיים . ובעבור שהיה משתדל עם נתינת תועלתם נתינת טבעם , והיה טבעם , אמנם יעמוד עליהם בידיעת מה שבהם מהראשיות והיסודות שהורכבו מהם , ר"ל החם והקר והיבש והלח .